# Skriftlig Redovisning av laborationerna

Laborationerna varierar i sitt omfång vad gäller krav på redovisning. För vissa laborationer
efterfrågas bara en konfigurationsfil eller en kopia av en utskrift. I andra laborationer efterfrågas
mer uttömmande diskussioner och beskrivningar av vad ni gjort. Alla laborationer ska dock
redovisas skriftligt i någon form.
Gemensamt för alla laborationsredovisningar är att det ska:

   *  Vara klart och redigt skrivet
   *  Innehålla problembeskrivningen eller beskrivning av uppgiften
   *  innefatta en förstasida med laborationens namn, kursnamn, termin, ert namn samt personnummer.
   *  I de fall källkodsfiler, scriptfiler eller konfigurationsfiler redovisas ska namn och personnummer finnas med i filerna som en kommentar
   *  Om flera filer ska redovisas, paketera ihop alla filer i ett tar.gz-arkiv.
   *  Samtliga rapporter from laboration 2 ska redovisas som pdf-filer. Skriver du rapporten i openoffice är det lätt att konvertera filen till en pdf-fil. Alla källkoder och konfigurationsfiler redovisas dock som vanliga text-dokument.

OBS! Det måste finnas namn och personnr för att inlämningen ska godkännas!

Samtliga laborationer redovisas via inlämningar på kurshemsidan vid resp laboration.

Det är tillåtet att samarbeta så tillvida att man diskuterar svårigheter och lösningar på laborationerna
med kurskamrater. Men alla skriver sina egna lösningar och rapporter.

Om man på sin jakt på lösningar råkar snubbla över en lösning till hela eller delar av
laborationsuppgifterna som rör kodande eller konfigurationsfiler så kan man till nöds redovisa den
lösningen även om det inte är bra. Kravet är då att man tydligt anger var man hämtat informationen och att man dokumenterar lösningen i detalj med algoritmbeskrivningar och förklaringar till varje steg i lösningen.

När det gäller laborationsfrågor där man ska redogöra för något SKA dessa formuleras med egna
ord. Det är inte tillåtet att direkt kopiera texter. Hittar ni ett svar på en fråga på nätet (vilket för det
mesta är ett bra sätt att arbeta på) ska ni läsa texten, förstå vad som står och sedan formulera svaret med egna ord.

När ni lämnar in en inlämning med namn och personnummer på framsidan försäkrar ni att ni följt ovan regler.
Flödet av övningar

Viktigt är också att du som student ska inte vänta in att dina inlämningar rättas. Så snart du är klar med ett delmoment och lämnat in dina svar, fortsätt med nästa avsnitt utan att invänta rättning. Ingen övning är beroende av någon annat och ni behöver alltså INTE vänta på ett resultat för att gå vidare.
Uppdatering av övningarna

Eftersom kursen går kontinuerligt utan avbrott med studenter som börjar lite när som helst och studerar i egen takt använder vi samma hemsida, oavsett årskull. Men kursen måste utvecklas, Material läggs till eller byts ut och övningarna skrivs om. Om du påbörjar en övning och upptäcker att den uppdaterats under tiden du gör övningen får du själv välja om du vill göra övningen efter den äldre eller den nyare versionen.